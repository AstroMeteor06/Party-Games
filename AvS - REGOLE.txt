ARBA VS SEDILIS: THE TAVOL GAME
Gioco da tavolo per 2 guiocatori
creato da Astro

__SCOPO DEL GIUOCO__
Lo scopo del giuoco è imporsi padroni incontrastati del Friuli conquistando il paese nemico: Arba o Sedilis.


__LUOGHI__
I vari luoghi sono collegati la linee nere che mostrano quali territori sono adiacenti.
> TERRITORI ORDINARI
Sono rappresentati da cerchi neri.
> BASI
Sono Arba e Sedilis. Conquistare la base nemica fa vincere la partita. Esse e i territori esattamente adiacenti a loro sono protette da attacchi a distanza.
> AVAMPOSTI
RIVOLTO (quadrato blu) e RONCHI (quadrato rosso) sono detti AVAMPOSTI, e permettono, se occupati, di rischierare truppe in luogo. Nonostante la colorazione, possono essere occupate e usate ugualmente da entrambe le fazioni.
> PALMANOVA
Al centro del Friuli si trova Palmanova, sede di un ospedale che, se occupato, permette di aumentare le truppe massime a disposizione.
> MARANO
Al sud del Friuli si trova MARANO, dove si possono comprare missili balistici a corto raggio.
> UDINE
Al centro del Friuli si trova UDINE, divisa in 5 settori. Ogni settore conta come territorio  bonus; possederli tutti comporta un bonus immediato di 10 danari (il primo turno in cui si possiedono tutti e 5, i 10 danari bonus sono ottenibili subito, i turni successivi tale bonus sarà riscosso a inizio turno come normale). I territori che si toccano sono considerati adiacenti. Conta come un territorio solo per gli attacchi a distanza.
> RIFUGIO DEGLI ALPINI
A nord ci sono gli alpini: se disturbati, occuperanno Udine e lanceranno micidiali attacchi aerei. 
> PONTI
I ponti permettono di attraversare i due fiumi (Tagliamento e Torre). Non sono un territorio, ma solo una connessione fra due territori. Possono essere distrutti a gratis a fine turno se delle truppe ordinarie si trovano a una delle estremità del ponte, oppure possono essere distrutte da attacchi aerei. Possono essere ricostruiti a un certo prezzo, sempre a fine turno e se delle truppe ordinarie si trovano in uno dei due territori connessi dal ponte. 
> LIGNANO E GRADO
Sono due stabilimenti balneari; contano come territori bonus.


__INIZIO DEL GIOCO__
1 - Si posizionano il numero massimo di truppe ordinarie alle basi.
2 - Si stabilisce il giuocatore che inizia in base alla vicinanza del centro del tabellone a Arba e Sedilis (si consideri il marcatore di google maps); il più vicino al corrispettivo luogo inizia. Se la partita non ha luogo fisico, o non si conosce la propria posizione, o non si è sul pianeta Terra, i giuocatori lanciano un dado, chi fa il punteggio più alto inizia.
3 - Finché non avviene un combattimento, o truppe nemiche si trovano in territori adiacenti, le truppe ordinarie possono muoversi di 2 territori ciascuna al turno; non si prendono rinforzi, acquisti o danari.


__SVOLGIMENTO DEL TURNO__
1 - Posizionare nuove truppe ordinarie, fino al massimo consentito, nelle BASI o negli AVAMPOSTI posseduti
2 - Aggiungere danaro, in base ai territori posseduti
3 - Comprare trattori (da posizionare sulle BASI o AVAMPOSTI)
4 - Lanciare, se si desidera, attacchi a distanza (con aerei, cannoni, missili, o truppe paracadutiste) ove possibile
5 - Eseguire attacchi via terra, se si desidera, a territori nemici adiacenti
6 - Spostare truppe in territori adiacenti liberi da truppe nemiche, o trattori di 2 territori.
7 - Acquistare, se si desidera, barricate (da posizionare dove si possiedono già delle truppe ordinarie), cannoni (da posizionare sulle BASI o AVAMPOSTI), missili (se si possiede Marano, e solo uno al turno), ricostruire o distruggere ponti.


__TERRITORI, DANARO__
A ogni turno si guadagna danaro in funzione dei territori posseduti. Il conteggio si esegue in questo modo:
1 - si guadagnano 10 danari per ogni territorio bonus
2 - si guadagnano 10 danari ogni 2 dei territori rimanenti sotto il proprio controllo (arrotondando per difetto)
Un territorio è posseduto se sono presenti truppe ordinarie sul territorio, oppure se si verificano tutte le seguenti condizioni:
1 - truppe ordinarie sono precedentemente passate in questo territorio
2 - truppe ordinarie nemiche NON sono passate sul territorio dopo le ultime tue
3 - il territorio è adiacente a un territorio posseduto dalla tue truppe
4 - il territorio non è adiacente a un territorio posseduto dal truppe ordinarie del nemico.
Se la condizione 4 non è valida, il territorio si definisce conteso.
Un territorio conteso può essere comunque posseduto (e considerato nel conteggio per il danaro), a patto che almeno una truppa ordinaria si muova sul posto alla fine del turno.
Se non ci sono truppe che possono farlo, non è possibile rivendicare il territorio conteso.
Se alla fine del turno non è più possibile muoversi sul territorio conteso (perché tutte le truppe che potevano farlo sono state eliminate), si pagherà una multa, perdendo una quantità di danaro.
Si deve muovere almeno una truppa, a fine turno, sul territorio conteso, anche se non lo si desidera.
Tutti i territori speciali (escluse le Basi) hanno bisogno di almeno una truppa ordinaria per poter usufruire dei bonus che offrono.


__COMBATTIMENTO__
Esistono due tipi di attacchi: ravvicinati e a distanza.
> ATTACCHI A DISTANZA
Gli attacchi a distanza sono i primi attacchi del turno. Sono: lancio di paracadutisti, colpi di cannone e missili di Marano. Essi bypassano bonus e malus, e non comportano tiri del dado. Possono superare i fiumi.
> ATTACCHI RAVVICINATI
Avvengono fra due territori adiacenti; se separati da un fiume, è necessario che il ponte relativo sia funzionante. L'attaccante e il difendente tirano entrambi un dado: chi ha il punteggio (considerando bonus o malus) più basso perde una pedina sul territorio. In caso di pareggio, perde l'attaccante. Si perdono le pedine in ordine:
alpini > paracadutisti > trattori > truppe ordinarie
Nel caso si perdano tutte le pedine coinvolte in un attacco, o si decida di interromperlo, finisce il turno di attacco. Se invece l'attaccante vince e rimuove tutte le pedine dal territorio nemico, può eseguire altri attacchi nel turno.
> ATTACCO DEL TRATTORE
I trattori, oltre al normale attacco ravvicinato, possono eseguire attacchi a distanza di due territori, eventualmente superando fiumi, ma hanno tutte le caratteristiche degli attacchi ravvicinati. Inoltre, come gli attacchi aerei, non possono attaccare a distanza le basi e i territori a esse adiacenti.


__EQUIPAGGIAMENTI E SOLDATI__
> TRUPPA ORDINARIA
Può essere schierata nelle basi o avamposti fino al valore massimo. Si muove di un territorio al turno.
> PARACADUTISTI
Può essere comprato a inizio turno, essendo valido come attacco a distanza. Ogni aereo schiera 4 paracadutisti in territori a piacere (anche diversi); come gli altri attacchi aerei non può essere schierato sulle basi o nei territori adiacenti. Al primo turno, essi hanno un malus -2 in attacco. I paracadutisti, fin dal momento dell'atterraggio, si comportano come truppe ordinarie, con attacchi ravvicinati e movimento di un territorio al turno.
> TRATTORI
Può essere comprato e schierato a inizio turno su basi e avamposti. Si muove di due territori ogni turno. Possiede un attacco speciale descritto più avanti.
> MISSILI
Possono essere comprati a Marano a fine turno, e lanciati a inizio turno come attacco a distanza. Se ne possono possedere fino a 3 alla volta per coalizione. Se ne possono comprare solo uno al turno, ma possono essere lanciati quando e quanti se ne vuole. Vengono lanciati dalle basi o dagli avamposti, e possono colpire:
- se lanciati dalle basi, tutta la metà mappa vicina alla base del lancio, inclusa la linea centrale (Udine, Palmanova e Marano) ed escluso il rifugio degli alpini.
- se lanciati da un avamposto, possono colpire tutto i territorio all'interno dei due fiumi, e tutta la metà campo dal lato della base, e il rifugio degli Alpini.
Ogni missile può rimuovere, a scelta del lanciatore, tre truppe ordinari, paracadutiste o alpine, OPPURE un trattore e una truppa fra quelle di prima, OPPURE due trattori, OPPURE un ponte.
> CANNNONE
Il cannone può comprato a fine turno e posizionato su basi o avamposti. Può fare attacchi a distanza, a esattamente 3 territori di distanza. Può colpire un ponte solo se potrebbe colpire uno dei due territori collegati da tale ponte.
Il primo attacco del turno è gratis, mentre gli attacchi successivi hanno un prezzo che aumenta progressivamente. Anche se si hanno più cannoni, il prezzo è valido per tutti i cannoni. (Se sparo un colpo con un cannone e un colpo con un altro, il primo è gratis e il secondo costa di più, anche se è il primo colpo sparato dal secondo cannone).
Le palle di cannone possono distruggere un'unità a scelta del lanciatore (eccetto altri cannoni).
Il cannone si può muovere a fine turno in un territorio adiacente. Per muoversi, è necessario che una truppa ordinaria lo accompagni. Inoltre, il cannone può fare fuoco se si trova nello stesso territorio dove si trova almeno una truppa ordinaria.
> AEREO ALPINO
Può eseguire, guidato dal giuocatore che lo possiede, due attacchi aerei al turno, validi come attacco a distanza, in qualsiasi punto della mappa. Ogni attacco aereo vale come una palla di cannone. L'attacco può essere eseguito solo se una truppa ordinaria occupa il rifugio alpino.
> BARRICATA
Le barricate possono essere comprate e posizionate a fine turno su un qualsiasi territorio dove si trovano truppe ordinarie. Per essere attiva, deve essere mantenuta, e quindi vanno spesi dei danari ogni fine turno. Una barricata resta in posizione finché non ci sono più truppe ordinarie nel territorio dov'è posizionata, o si cessa di spendere i danari per mantenerla. Si può posizionarne solo una per territorio. Avere una barricata consente un bonus al dado in difesa da attacchi ravvicinati nemici, da +1 a +3, proporzionalmente alla spesa.


__ALPINI__
Tre alpini, fin dall'inizio della partita, al rifugio degli alpini. Essi valgono come nemici e, sebbene non attacchino e non si muovano, si difenderanno da attacchi nemici con il dado.
Quando il rifugio viene conquistato da un giuocatore, esso fa iniziare il Raduno degli Alpini a Udine: cinque alpini vengono posizionati a Udine, ognuno in un settore diverso, e sono sotto il controllo di che possiede il rifugio.
Essi non possono attaccare, ma si opporranno in caso di attacco nemico (sono inoltre i primi a essere rimossi in caso di attacco nemico).
Le truppe della coalizione che controlla gli alpini potrà muoversi sui territori occupati dagli alpini senza essere ostacolata, ma i settori occupati dagli alpini con vengono contati come territori posseduti e non generano danaro.
Inoltre, chi controlla il rifugio alpino può lanciare ogni turno un attacco con l'aereo degli alpini; tale attacco è descritto nella sezione dedicata.
Appena non ci sono più truppe ordinarie nel rifugio, o tutti gli alpini solo stati eliminati, il giuocatore perde l'uso dell'aereo alpino. Ciò avviene anche se il rifugio viene conquistato.
In caso di conquista nemica del rifugio, gli alpini presenti vengono rimossi, e cinque nuovi alpini, fedeli al nuovo possessore del rifugio, occupano i cinque settori di Udine; l'aereo passa al nuovo possessore del rifugio.
Il "reset" degli alpini avviene solo se a conquistare il rifugio non è l'ultimo giuocatore ad averlo posseduto; un giuocatore non può resettare gli alpini uscendo e rientrando dal territorio del rifugio.


__FAQ__
> Paracadutisti o trattori valgono per usufruire dei bonus dei luoghi?
No: valgono solo truppe ordinarie. Ti servono truppe ordinarie per:
- avere i danari in più da Lignano, Grado e Udine
- avere più truppe grazie a Palmanova
- comprare missili a Marano
- rischierare truppe negli avamposti
- lanciare attacchi aerei dal Rifugio alpino

> Posso muovere una pedina e poi attaccare da lì?
No. Prima di attacca, poi si muove. Una pedina che ha mosso non può più fare nulla fino alla fine del turno. Sarebbe meglio fare prima tutti gli attacchi e poi muovere, anche se spesso è comodo muovere pedine durante la fase di attacco: basta ricordarsi di non attaccare con esse.

> Posso passare su territori nemici, se non li attacco?
No: non puoi muovere nessuna pedina su territori che hanno qualsiasi pedina nemica, anche truppe non ordinarie. L'unica eccezione sono i paracadutisti, che al primo turno possono atterrare ovunque. Gli alpini, se alleati, non sono truppe nemiche, perciò si può passare nei territori dove si trovano.

> Se il cannone non è alla portata giusta lo posso spostare?
No: puoi eseguire attacchi a inizio turno solo sui territori attualmente alla distanza giusta. A fine turno puoi spostare il cannone, come descritto nella sezione dedicata, ma dovrai aspettare il prossimo turno per usarlo.

> Posso lanciare più di un missile?
Si, anche da luoghi diversi. L'importante è che ci sia almeno una truppa ordinaria nella base o avamposto da cui lo lanci.

> Posso riparare un ponte e farci passare delle truppe?
No, la riparazione dei ponti è l'ultima cosa che si fa in un turno. Perciò non puoi usarlo subito per il transito di truppe perché è già finito il momento degli spostamenti. Potrai passare sul ponte il turno successivo. (Fai attenzione: il nemico può usare un ponte riparato da te a tuo svantaggio.)


__PARAMETRI STANDARD__
Truppe massime: 10
Danari iniziali: 100

> PREZZI (Danari)
- Barricata: 10, 20, 30
- Trattore: 20
- Paracadutisti: 30
- Ricostruzione ponte: 30
- Missile: 40
- Cannone: 50
- Colpi di cannone: 0, 10, 20, 30 ecc.

Bonus Palmanova: +2 truppe
Paracadutisti: 4 ogni aereo
Multa territorio conteso: 10


__ Un po'di  L O R E __
- I trattori lanciano missili dal tubo di scarico. Quando i trattori perdono il lancio del dado, il missile ha un malfunzionamento ed esplode.
- I missili maranesi sono fabbricati da Astro e sono sul limite della legalità, secondo la convenzione di Ginevra.
- Udine è la capitale del Friuli Venezia Giulia.
- I ponti distrutti non finiscono nel fiume, ma in una dimensione parallela. Il prezzo della ricostruzione è quello del viaggio interdimensionale.
- Sedilis esiste davvero. Scioccante, lo so.